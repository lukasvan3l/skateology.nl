Beste Skateologen,

Hopelijk heeft iedereen ondanks de vele regenbuien de afgelopen weken genoten van de vakantie. Juli was extreem heet en Augustus was extreem nat: hopelijk krijgen we in September goed skateweer. Aangezien het  alweer donker begint te worden aan het einde van de dinsdagavond tocht wordt iedereen weer verzocht om te zorgen voor voldoende reflectie en verlichtingsmateriaal. 

Er hebben zich de afgelopen maanden 2 nieuwe leden aangemeld: Arjan Breugem en Elise van der Hout. Arabella Bosscher heeft zich afgemeld als Skateology lid. Een verzoek aan de mensen die hun contributie nog niet hebben voldaan: maak zo snel mogelijk 2.50 euro over naar girorekening 9151332 ten name van Skateology, Leiden.

Komende zondag (10 september) vind weer Rotterdam on Wheels plaats (zie http://www.rotterdamonwheels.nl). Voorinschrijven is helaas niet meer mogelijk.

De ALV wordt dit jaar op woensdag 8 november om 20:00h gehouden. Tjerk Langelaar heeft aangeboden om volgend jaar voorzitter te zijn. Aangezien geen van de huidige bestuursleden volgend jaar opnieuw beschikbaar zijn, zijn we nog op zoek naar 2 andere bestuursleden. Iedereen die geinteresseerd is, kan zich (voor 20 september) melden bij Jean-Marie. Volgens de Skateology statuten moeten er minimaal 3 bestuursleden zijn.


Groeten,

het bestuur:

PS: Skateology skate safe: draag volledig bescherming, ook een helm!
www.skateology.nl